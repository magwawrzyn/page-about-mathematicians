<!DOCTYPE html>
<html>
<head>
<title>Banach</title>
<meta name="generator" content="Bluefish 2.2.9" >
<meta name="author" content="Magdalena Wawrzyniak" >
<meta name="date" content="2018-01-11T11:50:34+0100" >
<meta name="copyright" content="">
<meta name="keywords" content="">
<meta name="description" content="">
<meta name="ROBOTS" content="NOINDEX, NOFOLLOW">
<meta http-equiv="content-type" content="text/html; charset=UTF-8">
<meta http-equiv="content-type" content="application/xhtml+xml; charset=UTF-8">
<meta http-equiv="content-style-type" content="text/css">
<meta http-equiv="expires" content="0">
</head>
<body>
<center><img src="378548_banach2x1_83.jpg" width="270" height="375" alt=""></center><br><p align="center"><font size="6"><b>STEFAN BANACH</b></font></p>
<p><font size="5"><b>Informacje ogólne:</b></font></p>
STEFAN BANACH (1892-1945)<br>
    • Wybitny polski matematyk, uważany za jednego z najważniejszych i najbardziej wpływowych matematyków dwudziestego wieku.<br>
    • Autor ponad 60 prac naukowych i twórca wielu twierdzeń o fundamentalnym znaczeniu dla wielu działów matematyki.<br>
    • Współtwórca  tzw. lwowskiej szkoły matematycznej.<br>
    • Członek-korespondent Polskiej Akademii Umiejętności, członek Towarzystwa Naukowego Warszawskiego i Lwowskiego,<br> członek założyciel (a później prezes) Polskiego Towarzystwa Matematycznego, wiceprzewodniczący Komitetu Matematycznego Rady Nauk Ścisłych i Stosowanych.<br>
    • Założyciel czasopism Studia Mathematica (wraz z Hugo Steinhausem).<br>
<p><font size="5"><b>Młodość:</b></font></p>

<p>Stefan Banach urodził się 30 marca 1892 roku w Krakowie. Jego ojcem był Stefan Greczek (służący jako żołnierz w wojsku austriackim, później pracujący jako urzędnik w Krakowie), a matką prawdopodobnie góralka Katarzyna Banach. Miał trudne dzieciństwo. Wychowywał się w rodzinie zastępczej (właścicielki pralni, Franciszki Płowej, i jej córki, Marii Puchalskiej). Znał osobiście tylko swojego ojca i czasami się z nim spotykał. Zgodnie z obietnicą daną matce ojciec łożył na jego utrzymanie. Już od piętnastego roku życia Banach musiał utrzymywać się z korepetycji. Uczęszczał do IV c.k. Gimnazjum w Krakowie w latach 1902–1910. Od dzieciństwa wykazywał nieprzeciętne zdolności matematyczne i lingwistyczne.</p> 
<p>Początkowo studiował matematykę jako samouk. Przez krótki czas uczęszczał na Uniwersytet Jagielloński, a następnie wstąpił na Politechnikę Lwowską.  W latach 1911–1913 zaliczył egzaminem częściowym (tzw. półdyplom) dwa lata studiów na Wydziale Inżynierii Lądowej. Studia na Politechnice przerwał wybuch I wojny światowej. Nie został wcielony do armii z powodu leworęczności i wady wzroku.
Banach wrócił do Krakowa. Nie przestał interesować się matematyką, nie odbywał jednak w tym czasie regularnych studiów; poznawał matematykę z książek i z rozmów z matematykami O. Nikodymem i W. Wilkoszem (późniejszymi profesorami).</p>
<p><font size="5"><b>Kariera naukowa:</b></font></p>
<p>W 1916 dr <a href="steinhaus.html">Hugo Steinhaus</a> zainteresował się przypadkowo spotkanym Banachem, a oto jak opisuje  swe pierwsze spotkanie z Banachem:</p>
<p><i>"Idąc letnim wieczorem r. 1916 wzdłuż plant krakowskich, usłyszałem rozmowę, a raczej tylko kilka słów; wyrazy "całka Lebesgue'a" były tak nieoczekiwane,<br> że zbliżyłem się do ławki i zapoznałem się z dyskutantami; to Stefan Banach i <a href="nikodym.html">Otton Nikodym</a> rozmawiali o matematyce".</i></p>
Tak odbyło się "odkrycie" Banacha. Steinhaus uważał je za swoje największe odkrycie matematyczne. <br><center><img src="Otto_Nikodym_Stefan_Banach_Memorial_Bench_Krakow_Poland.jpg" width="400" height="598" alt=""></center>
<p>To spotkanie Steinhausa z Banachem miało niemal natychmiastowe konsekwencje naukowe: Steinhaus zakomunikował Banachowi pewne zagadnienie, nad którym od dłuższego czasu pracował, a w parę dni później - ku zdziwieniu Steinhausa - Banach przyszedł z gotowym rozwiązaniem. Tak powstała pierwsza publikacja Banacha, ogłoszona w "Biuletynie Akademii Krakowskiej" wspólnie ze Steinhausem.</p><p>W 1920 dzięki wstawiennictwu Steinhausa Banach otrzymał asystenturę (do 1922) w Katedrze Matematyki na Wydziale Mechanicznym Politechniki Lwowskiej u prof. Antoniego Łomnickiego. W 1920 (nie mając dyplomu ukończenia studiów) doktoryzował się na Uniwersytecie Jana Kazimierza we Lwowie na podstawie rozprawy, której główne wyniki zostały potem opublikowane w pracy: „Sur les opérations dans les ensembles abstraits et leur application aux équations intégrales” (Fundamenta Mathematicae, III, 1922), w której zawarł podstawowe twierdzenia analizy funkcjonalnej, nowej dyscypliny matematyki. W 1922 roku Banach się habilituje i w tymże roku zostaje profesorem Uniwersytetu; w dwa lata później - członkiem korespondentem Akademii Umiejętności. </p>
<p>W latach 1922–1939 kierował jednym z zakładów w Instytucie Matematycznym Uniwersytetu Jana Kazimierza, rozwijając wielką działalność naukowo-badawczą. Stał się wkrótce największym autorytetem w analizie funkcjonalnej. Dokoła niego (spotykając się w słynnej kawiarni Szkockiej) skoncentrowała się plejada młodych talentów; wyrosła nowa, lwowska szkoła matematyczna, która wkrótce, bo już w 1929, zaczęła wydawać własny organ poświęcony analizie funkcjonalnej „Studia Mathematica”. </p><center><img src="Lwow_-_Kawiarnia_Szkocka.jpg" width="300" height="225" alt=""></center><br>
<p>W 1932 roku ukazuje się w druku słynne dzieło Banacha "Theorie des operations lineaires" jako pierwszy tom nowego wydawnictwa "Monografie Matematyczne", którego Banach był jednym z założycieli.<br>Dzieło to przyczynia się w dużym stopniu do spopularyzowania osiągnięć Banacha wsród ogółu matematyków i do rozwoju analizy funkcjonalnej. O zainteresowaniu świata matematycznego osobą Banacha świadczy między innymi fakt powierzenia mu jednego z odczytów plenarnych na Międzynarodowym Kongresie Matematycznym w Oslo w 1936 r.</p>
<p><font size="5"><b>II wojna światowa:</b></font></p>
<p>Po zajęciu Lwowa przez wojska sowieckie (22 września 1939) był profesorem Uniwersytetu Lwowskiego, dziekanem Wydziału Matematyczno-Fizycznego. Chociaż stronił od polityki, zgodził się zostać delegatem do Lwowskiej Rady Miejskiej.</p>
<p>Po zagarnięciu Lwowa przez niemcy w 1941, podczas operacji Barbossa wszystkie uczelnie zostały zamknięte.pozbawiony możliwości pracy zawodowej, wraz z wieloma innymi przedstawicielami nauki, kultury, członków ruchu oporu, młodzieży gimnazjalnej i akademickiej we Lwowie był (wraz z synem Stefanem, studentem medycyny) karmiciel wszy w Instytucie Badań nad Tyfusem Plamistym i Wirusami profesora Rudolfa Weigla, w którym preparowane były szczepionki antytyfusowe (z których wiele potajemnie przedostawało się w ręce Armii Krajowej), dzięki czemu posiadał dokument, który skutecznie chronił go przed represjami okupantów. Od czasu, gdy karmienie wszy przez karmicieli zajmowało tylko godzinę dziennie i gdy uczelnie (z wyjątkiem Politechniki przemianowanej przez Niemców na „Technische Fachkurse”) były zamknięte przez hitlerowców, karmiciele w pozostałym czasie mogli organizować podziemne kursy uniwersyteckie i inną działalność patriotyczną.</p>
<p>Od 1942 do 1944 był wykładowcą matematyki na Państwowych Technicznych Kursach Zawodowych.<br>Po tzw. "wyzwoleniu Lwowa przez armię radziecką" Banach powraca do swych czynności na Uniwersytecie i utrzymuje żywe kontakty z matematykami radzieckimi, którzy mu okazują liczne dowody serdecznej przyjaźni. Niestety, w styczniu 1945 r. zapada na śmiertelną chorobę - raka płuc.<br>Wyniszczony ciężkimi warunkami wojennymi, doczekał się klęski hitlerowców, lecz nie mógł już włączyć się czynnie do odbudowy życia naukowego, zmarł bowiem 31 sierpnia 1945 r. </p>

</body>
</html>