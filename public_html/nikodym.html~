<!DOCTYPE html>
<html>
<head>
<title>Otton_Nikodym</title>
<meta name="generator" content="Bluefish 2.2.9" >
<meta name="author" content="Magdalena Wawrzyniak" >
<meta name="date" content="2018-01-11T11:53:13+0100" >
<meta name="copyright" content="">
<meta name="keywords" content="">
<meta name="description" content="">
<meta name="ROBOTS" content="NOINDEX, NOFOLLOW">
<meta http-equiv="content-type" content="text/html; charset=UTF-8">
<meta http-equiv="content-type" content="application/xhtml+xml; charset=UTF-8">
<meta http-equiv="content-style-type" content="text/css">
<meta http-equiv="expires" content="0">
</head>
<body>
<center><img src="Nikodym.jpeg" width="261" height="326" alt=""></center><br><p align="center"><font size="6"><b>OTTON NIKODYM</b></font></p>
<p><font size="5"><b>Informacje ogólne:</b></font></p>
OTTON NIKODYM (1889–1974)<br> 
    • Polski matematyk uznany za wkład w rozwój teorii miary, analizy funkcjonalnej, równań rożniczkowych i opisowej teorii mnogości.<br>
    • Jeden z założycili Polskiego Towarzystwa Matematycznego w 1919 roku.<br>
    • Członek Polskiego Towzrzystwa Naukowego na Obczyźnie (od 1960 roku).<br>
    • Znany dydaktyk i popularyzator matematyki.<br>
    • Autor szeregu audycji radiowych o matematyce.<br>
    <p><font size="5"><b>Młodość:</b></font></p>
    <p>Otton Marcin Nikodym urodził się w 1889 roku w Zabłotowie koło Kołomyi. Jego ojciec Otton Bogusław był inżynierem chemii. Ukończył gimnazjum matematyczne we Lwowie i po samodzielnym uzupełnieniu w ciągu roku łaciny i greki, uzyskał dyplom gimnazjum klasycznego, co mu dało wstęp na studia. 
<br>Studiował matematykę na Uniwersytecie im. Jana Kazimierza we Lwowie. Jego mistrzami bylih m.in. Wacław Sierpiński i Józef Puzyna oraz Marian Smoluchowski. W 1911 roku ukończył studia.</p>
<p><font size="5"><b>Kariera naukowa:</b></font></p>
<p>Po studiach przeniósł się do Krakowa, gdzie w latach 1911–1924 był nauczycielem gimnazjalnym matematyki i fizyki. Wtedy właśnie jego uczniem był Marian Mięsowicz. Znał on również <a href="banach.html">Stefana Banacha</a>, z którym często spotykał się i rozmawiał o matematyce, tym samym pomagając mu pogłębić wiedzę (Banach w tym okresie był samoukiem).<br><center><img src="Otto_Nikodym_Stefan_Banach_Memorial_Bench_Krakow_Poland.jpg" width="400" height="600" alt=""></center></p><p>W 1916 dr <a href="steinhaus.html">Hugo Steinhaus</a> zainteresował się przypadkowo spotkanym Banachem, przez to, że podsłuchał jedną z ich rozmów.</p>
<p>W 1919 roku był założycielem Polskiego Towarzystwa Matematycznego. W 1924 doktoryzował się na Uniwersytecie Warszawskim i tam też się habilitował w 1927 po rocznych studiach na Sorbonie. Od 1930 mieszkał w Warszawie i prowadził wykłady zlecone na Uniwersytecie Warszawskim. Tam też spędził okres wojny. W 1946 roku, po rocznym pobycie w Krakowie, wyjechał na Zachód, by w końcu osiąść w Stanach Zjednoczonych. </p>
<p>Napisał 86 prac matematycznych, 7 prac dotyczących dydaktyki oraz popularyzacji matematyki, fizyki i logiki, a także 5 podręczników akademickich. Jego prace dotyczyły logiki, teorii miary, teorii potencjału, analizy funkcjonalnej, równań różniczkowych cząstkowych rzędu drugiego, algebry, teorii sieci, matematycznych metod fizyki. Wśród nich był podręcznik akademicki „Równania różniczkowe” (1949), „Teoria tensorów wraz z zastosowaniami do geometrii i fizyki matematycznej” (1938), a także mający dwa wydania, napisany wspólnie z żoną Stanisławą „Wstęp do rachunku różniczkowego” (1936) przeznaczony dla samokształcenia absolwentów szkół średnich i studentów pierwszych lat kierunków matematycznych. </p>
<p>Nikodym interesował się problemami dydaktyki matematyki zarówno szkoły średniej, jak i wyższej. Był autorem cyklu wykładów z dziedziny nauk ścisłych. Napisał „Spójrzmy w głębiny myśli” (1946) oraz „Dydaktykę matematyki czystej w zakresie gimnazjum wyższego” (I tom „Liczby naturalne” – 1930 r., II tom „Ułamki oraz ich algebra” – 1937 r.). </p>
<p>Trwale zapisał się w światowej literaturze matematycznej twierdzeniem o możliwości przedstawienia przeliczalnie addytywnej funkcji zbioru w postaci całki, zwanym później twierdzeniem Radona-Nikodyma („Fundamenta Mathematicae”, 15/1930). Za główny cel swój uważał uściślenie podstaw fizyki teoretycznej, co częściowo zrealizował w książce „The Mathematical Apparatus for Quantum-Theories”, „Springer Verlag”, (1966). Poza matematyką jego pasją była muzyka poważna; sam grał na fortepianie. Znał biegle 5 języków.</p>
<p>Zmarł w 1974 roku w Utica (USA). </p>
</body>
</html>